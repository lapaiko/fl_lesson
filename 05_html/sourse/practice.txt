Легкість старту кар'єри. Фахівець або працівник.

Уявімо, що спеціальність обрана, навчання пройдено і ти думаєш над тим, де простіше розпочати свою кар'єру.
Якщо ж ти не знаєш яку спеціальність вибрати і з чого розпочати навчання, дивись випуск «<a target="_blank" href="https://youtu.be/WGIzvVwUfYs">Як стати IT-фахівцем з нуля.</a>»
Так ось, давай розглянемо основні відмінності старту твого шляху в офісі та фрілансі. Для цього я зібрав кілька основних вимог, яким потрібно відповідати, щоб отримати роботу.

Вимоги для старту на фрілансі:
1. Володіти практичними та теоретичними знаннями за своєю спеціальністю. Тобто вміти робити те, чим вирішив займатися.
2. Мати доступ до необхідних інструментів. Тобто купити, позичити або взяти в оренду необхідні інструменти або апаратуру для якісного виконання замовлення.
3. Визначити ринок збуту твого товару чи послуг. Зареєструватися на фріланс біржах або знайти інші майданчики, де можна запропонувати саме твої послуги.
4. Мати базові усні чи письмові навички комунікації. Тобто вміти говорити із людьми, клієнтами.

Приклад:
Ти художник, відповідно ти маєш вміти малювати, володіти всіма необхідними пензликами, фарбами та власне бути готовим знайти потенційного клієнта та запропонувати свої послуги.
like.png
Виходить, що тобі достатньо бути фахівцем у своїй справі і ти вже можеш починати кар'єру фрілансера.
Вимоги для старту кар'єри в офісі дуже різноманітні в залежності від конкретної компанії, я постарався виділити основні.

Вимоги для старту в компанії:

- Тут також треба володіти знаннями за своєю спеціальністю. Але саме тими підвидами, технологіями, інструментами, які потребує конкретна вакансія.
- Володіти додатковими знаннями програм та практик, які застосовуються в конкретному офісі.
- Бути молодим. Цей пункт не завжди озвучуватиметься, але на жаль практика показує, що його варто сюди включити.
- Володіти англійською мовою. У самому знанні мови нічого поганого не бачу, але це додаткова вимога.
- Бути командним гравцем. Як правило, для компанії це важливіше за твої знання. Для керівництва необхідно без болісно керувати колективом, тому «вискочки» і надто амбітні кандидати, які не звикли грати за правилами, швидше за все, будуть відсіяні.

Приклад:
Ти програміст, відповідно тобі потрібно володіти саме тією мовою програмування, яка вказана в вакансії. А також додатково володіти знаннями різних офісних програм для роботи в команді. Як правило, бути молодим і знати англійську. 
Вміти та любити працювати в колективі, а твої амбіції не повинні виходити за рамки компанії.